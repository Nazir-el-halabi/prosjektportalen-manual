<h1 id="opprette-et-nytt-prosjekt">Opprette et nytt prosjekt</h1>

<p>Den som har <em>eiertilgang</em> på porteføljenivået, har også rettighet til å opprette nye prosjekter.</p>

<p>Dette gjøres ved å trykke på <em>Opprett nytt prosjekt</em>-lenken i øvre høyre del på forsiden av Prosjektportalen:</p>

<p><img src="./media/image35.png" alt="" /></p>

<p>Dette starter en prosess som bør utføres på følgende måte:</p>

<ol>
  <li>Først velger du å opprette et «Gruppenettsted» ved å trykke på
boksen til venstre.</li>
</ol>

<p><img src="./media/image37.png" alt="" /></p>

<ol>
  <li>Første oppsett av prosjektet gjøres ved å velge utformingen «Prosjektområde» (1). Fyll inn Områdenavn (2) og verifiser at gruppealiaset er tilgjengelig (A). Tilgangsinnstilling settes (B) til enten privat (forhåndsvalg) eller offentlig. Språk må settes til «Norsk» da dette er eneste språk som er støttet i nåværende utgave av Prosjektportalen. Deretter velges «Neste» for å gå videre med opprettelsen av prosjektet.</li>
</ol>

<p><img src="./media/image38.png" alt="" /></p>

<ol>
  <li>I neste bilde har du anledning til å legge til flere prosjektdeltagere. Du har da anledning til å gi disse tilgang som
enten «eiere» eller «medlemmer». Når du er klar med dette velger du
«Fullfør» for å gå videre med prosjektoppsettet. Du kan også legge til flere prosjektdeltagere etter at prosjektet eropprettet.</li>
</ol>

<p><img src="./media/image39.png" alt="" /></p>

<ol>
  <li>
    <p>Du vil nå bli videresendt til det nye prosjektområdet.<br />
Det første du trenger å gjøre er å sette opp området med ønsket innhold.</p>

    <p>Alle muligheter gjøres tilgjengelig på de 4 sidene:</p>

    <p>a) Prosjektmal<br />
 b) Prosjekttillegg<br />
 c) Standardinnhold<br />
 d) Innstillinger</p>

    <p>Hva som skal ligge tilgjengelig på disse sidene er styrt av
 porteføljeadministrator. Videre følger en forklaring på hva du kan
 tilgjengeliggjøre i det nye prosjektet.</p>

    <ol>
      <li>
        <p><strong>Prosjektmal</strong><br />
På denne siden velger du hvilken mal prosjektet skal settes opp etter. Her kan du velge mellom de ulike prosjektmalene som er installert.</p>

        <p><img src="./media/image40.png" alt="" /></p>
      </li>
      <li>
        <p><strong>Prosjekttillegg</strong><br />
Her velger du hvilke tillegg som du ønsker med i dette
prosjektet.</p>

        <p><img src="./media/image41.png" alt="" /></p>
      </li>
      <li>
        <p><strong>Standardinnhold</strong><br />
Standardinnhold er faktiske data som man kan legges til i de enkelte lister og biblioteker som finnes på prosjektområdet.</p>

        <p><img src="./media/image42.png" alt="" /></p>
      </li>
      <li>
        <p><strong>Innstillinger</strong><br />
Med innstillinger kan du velge fra standardinnstillingene som følger med Prosjektportalen. Det er ikke anledning til å legge til egne innstillinger.</p>

        <p><img src="./media/image43.png" alt="" /></p>
      </li>
    </ol>
  </li>
</ol>

<p>6)  Etter at alle valg er gjort, velger du «Sett opp området» nederst på siden. Prosjektområdet vil bli fylt opp med innhold og data i henhold til de valgene som er gjort.</p>

<p><img src="./media/image40.png" alt="" /></p>
