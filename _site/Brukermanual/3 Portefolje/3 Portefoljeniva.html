<h1 id="porteføljenivå">Porteføljenivå</h1>

<p>Porteføljenivået gir god oversikt over alle prosjektene i porteføljen. I denne oversikten kan du følge status på prosjekter, utvikling i gevinstrealisering og annen nøkkelinfo om prosjekter.</p>

<p>Merk at du ser bare prosjekter som du har tillatelse til å se. Dette baseres på rettighetene du er tildelt <em>per prosjekt</em> i Prosjektportalen 365.</p>

<p>Det er i porteføljenivået at standarddokumenter, standardoppgaver, standardinteressenter og standard fasesjekkpunkter blir vedlikeholdt.</p>

<h2 id="forsiden">Forsiden</h2>

<p>På forsiden får du en oversikt over tilgjengelige prosjekter med
nøkkelinfo om hvert prosjekt. Her kan du også opprette nye prosjekter.</p>

<p><img src="./media/image17.png" alt="" /></p>

<p>1)  Toppnavigasjon: Denne tar deg til forsiden i Prosjektportalen 365 eller direkte til ulike funksjoner i porteføljeområdet.</p>

<p>2)  Ikon for denne installasjonen av Prosjektportalen. Dette kan
    tilpasses av administrator.</p>

<p>3)  Opprett nytt prosjekt ved å trykke på «Opprett nytt prosjekt».
    Tilgangen til å opprette nye prosjekter styres på porteføljenivå.</p>

<p>5)  Prosjektoversikt med mulighet for å søke på alle prosjekter i
    porteføljen som man har tilgang på. Her vises prosjektkort som
    lenker til prosjektet og viser prosjektets fase, prosjektleder og prosjekteier. Trykk på <img src="./media/image18.png" alt="" /> nederst til venstre i hvert prosjektkort for å se ytterligere prosjektinformasjon.</p>

<p>6)  Siste prosjekter gir oversikt over de siste prosjektene som er blitt opprettet i Prosjektportalen. Du ser bare prosjekter som du har tilgang til.</p>

<p>7)  Nyheter viser artikler som er publisert på prosjektområdene.</p>

<p>I tillegg er det et område for lenker nederst på siden. Lenker kan
brukes til å peke til nyttige områder eller dokumenter som er
relevante for brukere av Prosjektportalen. Lenkene vises for alle
brukere som har tilgang til porteføljenivået.</p>
