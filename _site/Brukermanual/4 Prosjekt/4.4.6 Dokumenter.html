<h1 class="no_toc" id="dokumenter">Dokumenter</h1>

<h2 class="no_toc text-delta" id="innhold">Innhold</h2>

<ol id="markdown-toc">
  <li><a href="#dokumentvisning-på-forsiden-av-prosjektområdet" id="markdown-toc-dokumentvisning-på-forsiden-av-prosjektområdet">Dokumentvisning på forsiden av prosjektområdet</a></li>
  <li><a href="#laste-opp-dokumenter-i-prosjektområdet" id="markdown-toc-laste-opp-dokumenter-i-prosjektområdet">Laste opp dokument(er) i prosjektområdet</a>    <ol>
      <li><a href="#hent-dokumentmal" id="markdown-toc-hent-dokumentmal">Hent dokumentmal</a></li>
      <li><a href="#ny-knappen" id="markdown-toc-ny-knappen">Ny-knappen</a></li>
      <li><a href="#dra-og-slipp-metoden" id="markdown-toc-dra-og-slipp-metoden">Dra-og-slipp-metoden</a></li>
      <li><a href="#last-opp-knappen" id="markdown-toc-last-opp-knappen">Last opp-knappen</a></li>
    </ol>
  </li>
  <li><a href="#redigere-egenskapene-til-et-dokument" id="markdown-toc-redigere-egenskapene-til-et-dokument">Redigere egenskapene til et dokument</a></li>
  <li><a href="#versjonslogg" id="markdown-toc-versjonslogg">Versjonslogg</a></li>
  <li><a href="#slettede-filer" id="markdown-toc-slettede-filer">Slettede filer</a></li>
</ol>

<p>SharePoint og Prosjektportalen har fantastiske verktøy for å dele,skrive sammen på og vedlikeholde prosjektdokumenter. Dette avsnittet tar for seg grunnleggende dokumenthåndtering. For mer informasjon om dokumenthåndtering gå til <a href="https://support.office.com/nb-no/article/Hva-er-et-dokumentbibliotek-3b5976dd-65cf-4c9e-bf5a-713c10ca2872?ui=nb-NO&amp;rs=nb-NO&amp;ad=NO">Microsoft sine egne supportsider</a>.</p>

<h2 id="dokumentvisning-på-forsiden-av-prosjektområdet">Dokumentvisning på forsiden av prosjektområdet</h2>

<p>På forsiden av prosjektområdet er det bygget inn en visning av prosjektdokumenter. Denne visningen fremstiller dokumentene basert på det som heter «standard visning». En god praksis
kan være å la visningen «Gjeldende fase» stå som «standard visning», på denne måten er det dokumenter tilknyttet den fasen prosjektet er i som vises på prosjektets hjemmeside.</p>

<p><img src="./media/image62.png" alt="" /></p>

<p>Hva som skal være standardvisning kan defineres i dokumentbiblioteket ved å bruke visningsmenyen på høyre side.</p>

<p>Alle dokumentene i prosjektet ligger i dokumentbiblioteket, som er tilgjengelig i venstremenyen med tittelen “Dokumenter”.</p>

<p>Når prosjektet ble opprettet var det et valg for å legge et sett med standarddokumenter fra Porteføljeområdet inn i prosjektet. Disse er som regel allerede knyttet opp mot ulike faser i prosjektet. I tillegg kan deltakerne selv legge til, fjerne og redigere dokumenter i prosjektområdet.</p>

<h2 id="laste-opp-dokumenter-i-prosjektområdet">Laste opp dokument(er) i prosjektområdet</h2>

<p>I tillegg til å legge inn standarddokumenter ved opprettelse av
prosjektet, er det flere metoder som kan benyttes for å få dokumenter inn i et prosjekt på:</p>

<p><img src="./media/image63.png" alt="" /></p>

<ol>
  <li>Hent dokumentmal</li>
  <li>Ny knappen</li>
  <li>Dra-og-slipp-metoden</li>
  <li>Last opp-knappen</li>
</ol>

<p>Vi beskriver disse kort i denne manualen, med fokus på <em>Hent
dokumentmal</em> som er en spesialtilpasset metoden for Prosjektportalen.</p>

<p>Det kan være begrensninger på enkelte av funksjonene. Dette gjelder forhold som styres fra sentralt hold og som Prosjektportalen dermed ikke kan overstyre. I tillegg kan du oppleve at nettlesere oppfører seg noe ulikt.</p>

<h3 id="hent-dokumentmal">Hent dokumentmal</h3>

<p>Med denne funksjonen er det dokumentene som ligger i <em>Malbiblioteket</em> på Porteføljenivå som benyttes som kilde. Ved å trykke på <em>Hent dokumentmal</em> får du en oversikt over dokumentmalene som ligger der.</p>

<p>Her vil det alltid være siste utgave av malen som blir tatt med over til prosjektet. Dette er med på å styrke samhandlingen rundt bruk av maler, og sikre at man til enhver tid arbeider med siste mal.</p>

<p>Disse malene vil også allerede kunne være merket med relevant
prosjektfase.</p>

<p><img src="./media/image64.png" alt="" /></p>

<h3 id="ny-knappen">Ny-knappen</h3>

<p>Med “Ny”-knappen kan du opprette et nytt dokument i dokumentbiblioteket.
Hva slags dokumenter du kan opprette er styrt av prosjektområdets
innholdstyper.</p>

<p><img src="./media/image65.png" alt="" /></p>

<h3 id="dra-og-slipp-metoden">Dra-og-slipp-metoden</h3>

<p>Har du dokumenter liggende på en filkatalog eller som vedlegg i en epost er det lett å kopiere disse rett inn i dokumentbiblioteket ved å markere de i systemet de ligger, og kort og greit dra-og-slippe dem inn i dokumentbiblioteket.</p>

<h3 id="last-opp-knappen">Last opp-knappen</h3>

<p>Du kan også benytte deg av “Last opp”-knappen som ligger i toppmenyen i dokumentbiblioteket. Her blar du deg frem til de aktuelle dokumentene på din egen PC, og velger disse for opplasting.</p>

<p>Dokumentene du laster opp blir ikke flyttet, men kopiert inn i
biblioteket.</p>

<h2 id="redigere-egenskapene-til-et-dokument">Redigere egenskapene til et dokument</h2>

<p>Du kan redigere egenskapene til et dokument. Om du ønsker å (for
eksempel) endre fase på et dokument kan du gjøre dette på flere måter direkte i biblioteket:</p>

<table>
  <thead>
    <tr>
      <th>Funksjon</th>
      <th>Beskrivelse</th>
    </tr>
  </thead>
  <tbody>
    <tr>
      <td>Hurtigredigering</td>
      <td>Bruk dette valget for å gjøre endringer direkte i dokumentlisten. Husk å avslutte hurtigredigering etterpå for å lagre endringene.</td>
    </tr>
    <tr>
      <td>Ellipsemenyen</td>
      <td>Velg <em>Mer</em> og så <em>Egenskaper</em> for å åpne egenskapsvinduet, og rediger etter behov.</td>
    </tr>
    <tr>
      <td>Detaljruten</td>
      <td>Marker et dokument i listen. Dette åpner detaljruten på høyre side <img src="./media/image66.png" alt="" />. Her kan du velge <em>Rediger alle.</em></td>
    </tr>
  </tbody>
</table>

<h2 id="versjonslogg">Versjonslogg</h2>

<p>Versjonsloggen er et fantastisk verktøy som gir deg kontroll over ulike versjoner av et dokument uten at det tar opp ekstra plass, og uten behov for å kalle dokumentet “versjon 1.0, 2.0,
3.0” osv.</p>

<p>For hver lagring som blir gjort, blir en ny versjon av dokumentet
opprettet automatisk. Ved samskriving skjer dette omtrent hvert minutt.</p>

<p>Du finner versjonsloggen i ellipsemenyen til dokumentet. Menyen er tilgjengelig to steder når du har markert et dokument. Du kan også høyreklikke over dokumentet.</p>

<p><img src="./media/image67.png" alt="" /></p>

<p>I versjonsloggen kan du se på tidligere versjoner ved å trykke på dato og tidspunkt i “Endret”-kolonnen, eller gjenopprette tidligere versjoner ved å trykke på nedtrekkspilen som du ser hvis du drar musepekeren over en versjon (markert med rød boks).</p>

<p>Når du gjenoppretter en tidligere versjon, blir den nåværende versjonen lagret i versjonsloggen.</p>

<p><img src="./media/image68.png" alt="" /></p>

<h2 id="slettede-filer">Slettede filer</h2>

<p>Dokumenter som slettes, havner i papirkurven. Dokumenter som ligger i papirkurven kan gjenopprettes av den som slettet, eller eier av område i løpet av 60-90 dager. Du kan lese mer om papirkurven i <a href="https://support.office.com/nb-no/article/Gjenopprette-elementer-i-papirkurven-p%C3%A5-et-SharePoint-omr%C3%A5de-6df466b6-55f2-4898-8d6e-c0dff851a0be?omkt=nb-NO&amp;ui=nb-NO&amp;rs=nb-NO&amp;ad=NO">Microsoft sine egne supportsider</a>.</p>
