<h1 id="prosjektlogg">Prosjektlogg</h1>

<p>Prosjektloggen brukes som et verktøy for å registrere og samle
erfaringer i ett prosjekt. Lista kan knyttes opp mot prosjektleveranser, slik at man kan spore hvilke leveranser det er registrert erfaringer på.</p>

<p>Det er definert 4 ulike kategorier (kalt <em>Loggelement</em> i listen)<em>:</em></p>

<ul>
  <li>Kommentar/Bekymring/Hendelse</li>
  <li>Endringsforespørsel</li>
  <li>Avvik fra spesifikasjon</li>
  <li>Beslutning</li>
</ul>

<p>Feltet <em>Meldt av</em> er et person-felt hvor du kan oppgi hvem som har meldt saken.</p>

<p>Feltet <em>Ansvarlig</em> er et felt med forhåndsdefinerte verdier og benyttes som et sorteringselement. De forhåndsdefinerte verdiene for dette feltet er Prosjekteier, Linjeorganisasjon, Prosjektleder, Prosjektgruppe, Leverandør, Referansegruppe og Andre.</p>

<p>De elementer som er av betydning for andre prosjekter, kan gjøres
tilgjengelig for Porteføljenivået ved å slå på bryteren <em>Til
erfaringsloggen = Ja.</em></p>

<p>Feltet <em>Aktører</em> har forhåndsdefinerte verdier (Leverandører,
Prosjektstyre, Prosjektgruppe, Referansegruppe og Andre interessenter). Man kan velge en eller flere av disse.</p>

<p>Om ønskelig kan du koble elementet til en leveranse med feltet <em>Påvirker leveranse</em>. Det velges da fra listen <em>Prosjektleveranser</em>.</p>

<p>Vedlegg kan legges til på enkelt elementer. Merk at disse vedleggene vil bare bli lagret i denne listen, og blir ikke vist i dokumentbiblioteket.</p>

<p><img src="./media/image56.png" alt="" /></p>
