<h1 id="introduksjon">Introduksjon</h1>

<p>Prosjektportalen 365 er en komplett løsning for prosjekt- og porteføljestyring.
Den er basert på <a href="https://www.prosjektveiviseren.no">Difis Prosjektveiviser</a> og er utviklet spesifikt for å
formidle og forenkle samhandling og prosjektledelse ved hjelp av Microsoft 365 og
Microsoft Teams…</p>

<h2 id="om-dokumentasjonen">Om dokumentasjonen</h2>

<p>I denne dokumentasjonen finner du beskrivelse og veiledning for å bruke tilgjengelige
verktøy i Prosjektportalen 365. Merk at dokumentet ikke er brukerdokumentasjon
for bruk av SharePoint, plattformen som Prosjektportalen er bygget i. For
generell bruk av SharePoint anbefaler vi å benytte <a href="https://support.office.com/nb-no/sharepoint">Microsofts
SharePoint-supportsider</a>.</p>

<h2 id="integrasjon-med-andre-produkter-i-microsoft-365-pakken">Integrasjon med andre produkter i Microsoft 365 pakken</h2>

<p>Løsningen er bygget på SharePoint i Microsoft 365. I løsningen er det også funksjonalitet som benytter seg av produktene OneNote, Microsoft Planner og Microsoft Teams (heretter omtalt bare som Planner og Teams). Alle disse produktene er del av Microsoft 365-pakken fra Microsoft.</p>

<h3 id="onenote">OneNote</h3>

<p>OneNote er et verktøy for notater og samling av informasjon. Hvert prosjekt blir
utstyrt med sin egen OneNote, men det valgfritt om den skal benyttes eller ikke.
Det er ingen logikk mellom OneNote og prosjektet ellers. For mer informasjon har <a href="https://support.office.com/nb-no/onenote">OneNote et eget hjelpesenter</a>.</p>

<h3 id="planner">Planner</h3>

<p>Planner benyttes som motor for oppgaveplanleggingen i prosjektene. Det er lagt
opp til at oppgaver kan opprettes og arbeides med på prosjektområdet på
SharePoint. I tillegg kan Planner-applikasjonen benyttes. Dette gir noe økt
funksjonalitet, spesielt rundt samhandling og oversikt over oppgaver. Mer
brukerdokumentasjon for Planner finnes i <a href="https://support.office.com/nb-no/planner">Microsoft sitt eget hjelpesenter</a>.</p>

<h3 id="teams">Teams</h3>

<p>Alle prosjekter kan om ønskelig opprette sitt eget team i Teams for samhandling
og kommunikasjon. Det er opp til det enkelte prosjekt må ta stilling til om det
er behov for det eller ikke.. Funksjonalitet som direktemeldinger, møter og
samtaler er bare noe av det som er mulig med et team knyttet til
prosjektområdet. For veiledning og hjelp rundt Teams anbefaler vi <a href="https://support.office.com/nb-no/teams">Microsoft sitt
eget hjelpesenter</a>.</p>
